# Nine-Mens-Morris

Igra Nine-Mens-Morris ali po slovensko igra Mlin je zanimiva miselna igra za dva igralca, ki vam bo prinesla obilo zabave.

Hiter pregled igre lahko najdete na strani Wikipedie: [Nine-Mens-Morris] (https://en.wikipedia.org/wiki/Nine_Men's_Morris)

# Pravila igre

Mlin je igra za dva igralca in se igra na takšni [igralni plošči] (https://upload.wikimedia.org/wikipedia/commons/7/7d/Nine_Men's_Morris_board.svg).

Vsak igralec začne igro z 9 figuricami enake barve. Igro začne naključno izbrani igralec in postavi svojo figurico na eno
izmed presečišč linij na igralni plošči. Nadaljuje drugi igralec in tako izmenično dalje, dokler ni vsak od igralcev postavil vseh svojih
9 figuric. Cilj igre je postaviti "mlin" in sicer to pomeni, da imaš 3 svoje figurice postavljene zaporedno vodoravno ali zaporedno navpično.
Vsakič ko na novo postaviš mlin lahko nasprotniku odstraniš eno njegovo figurico. 

Po fazi postavljanja igralec, ki je igro začel, začne z drugo fazo igre, ki je premikanje figuric. Premikaš lahko le figurice svoje barve.
Figurico lahko premakneš iz nekega polja do sosednjega prostega polja. Če s svojo potezo postaviš mlin, lahko nasprotniku vzameš figurico s plošče. Nato je na vrsti naslednji igralec in
tako izmenično dalje dokler nima nek igralec le še treh figuric na polju. V primeru, ko ima igralec le še 3 figurice zanj veljajo drugačna pravila
premikanja in sicer lahko sedaj igralec premakne svojo figurico na poljubno prosto polje na plošči in ne več nujno na sosednje prosto polje. 

Igro zmaga tisti igralec ki prvi nasprotniku onemogoči postavitev mlina tj. ko ima nasprotnik le še 2 figurici na plošči.
V posebnem primeru ko igralec ne more več narediti nobene veljavne poteze, je ta igralec igro izgubil.

Mlin : 
Ko s svojo potezo ustvarimo 3 zaporedne figurice lahko nasprotniku odvzamemo figurico s plošče. Izbrana nasprotna figurica ne sme biti del 
nasprotnikovega mlina.  [Na primeru] (https://upload.wikimedia.org/wikipedia/commons/a/ab/Nine_Men's_Morris_board_with_coordinates.svg) lahko vidimo
dva mlina in sicer za belega (e3,e4,e5) in za črnega (f2,f4,f6). V primeru da je zadnjo potezo igral črni, recimo da je prestavil figurico
s polja d6 na polje f6 je s tem ustvaril mlin in lahko belemu vzame neko figurico. Le-ta ne sme biti nobena izmed e3, e4 ali e5, saj so te bele figurice
del belega mlina. 

Nasprotniku lahko figurico vzameš le takrat, ko si s svojo potezo postavil NOV mlin. 
